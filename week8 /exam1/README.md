## Задача 1
 Едно число се нарича супер-просто, ако то е просто и позицията му сред всички прости числа е също просто число. Първите няколко такива са 3, 5, 11 и т.н. Да се напише програмен фрагмент, който въвежда положително число numb (`<=1024`) и извежда всички супер-прости числа в интервала [2, numb]. За задачата се приема, че входът е валиден.

## Задача 2
 Подобие на две естествени числа n и k, се нарича множеството от такива **цифри, които участват и в двете числа, но на различни позиции**. Ако `n` и `к` имат различен брой цифри или в едно от тях има дублиране на цифри да се хвърли грешка. Напишете програмен фрагмент(или функция), който приема две естествени числа и връща броя подобия. 

**Важно:** За решението на задачата не се допуска използването на масиви.

Вход | Изход | Обяснение
--| -- | -- 
 123  321 | 2 | Подобия: 1 и 3
12345 21435 | 4 | Подобия: 1, 2, 3 и 4
1234 43 | грешка | Двете числа не са с еднакъв брой цифри
123 223 | грешка | 223 има повтарящи се цифри.

 
## Задача 3
 Напишете програма, която приема от стандартния вход естествено число numb (`numb <= 8192`) и определя, кои числа в интервала `[1, numb]` не се делят и не са делителите на потребителските числа. 
Потребителските числа се въвеждат едно по едно от стандартния вход и са неограничен брой. Входът на тези числа приключва при подаването на числото `-1`. 
  
**Всички потребителски числа са валидни естествени числа. Да се реализира валидация за numb.**

Вход | Изход | Обяснение:
-- | -- | -- 
10 <br> 3 15 -1 | 2 4 7 8 10 | - 3, 6 и 9 се делят на 3  <br> - 1 дели 3 и 15, 5 дели 15
10 <br> 2 25 14 -1 | 3, 9 | - 2, 4, 6, 8, 10 се делят на 2 <br> - 1 дели 2, 25 и 14, 5 дели 25, 7 дели 14.

